<?xml version="1.0" encoding="UTF-8"?>

<TEI xmlns="http://www.teic.org/ns/1.0">

    <teiHeader> 

        <fileDesc> 
            <titleStmt>
                <title> Scialle nero </title>
                <author> Luigi Pirandello </author>
            </titleStmt>
        </fileDesc>

    </teiHeader>

    <text>
        <div type="racconto">
        
            <p>  
                <pagina n="3" /> Aspetta qua, - disse il Bandi al D'Andrea. - Vado a prevenirla. Se s'ostina ancora, entrerai per
                forza.
                Miopi tutti e due, parlavano vicinissimi, in piedi, l'uno di fronte all'altro. Parevano fratelli, della
                stessa età, della stessa corporatura: alti, magri, rigidi, di quella rigidezza angustiosa di chi fa tutto a
                puntino, con meticolosità. Ed era raro il caso che, parlando così tra loro, l'uno non aggiustasse
                all'altro col dito il sellino delle lenti sul naso, o il nodo della cravatta sotto il mento, oppure, non
                trovando nulla da aggiustare, non toccasse all'altro i bottoni della giacca. Parlavano, del resto,
                pochissimo. E la tristezza taciturna della loro indole si mostrava chiaramente nello squallore dei
                volti.
                Cresciuti insieme, avevano studiato ajutandosi a vicenda fino all'Università, dove poi l'uno s'era
                laureato in legge, l'altro in medicina. Divisi ora, durante il giorno, dalle diverse professioni, sul
                tramonto facevano ancora insieme quotidianamente la loro passeggiata lungo il viale all'uscita del
                paese.
                Si conoscevano così a fondo, che bastava un lieve cenno, uno sguardo, una parola, perché l'uno
                comprendesse subito il pensiero dell'altro. Dimodoché quella loro passeggiata principiava ogn
                volta con un breve scambio di frasi e seguitavano poi in silenzio, come se l'uno avesse dato all'altro
                da ruminare per un pezzo. E andavano a testa bassa, come due cavalli stanchi; entrambi con le mani
                dietro la schiena. A nessuno dei due veniva mai la tentazione di volgere un po' il capo verso la 
                <pagina n="4" /> ringhiera del viale per godere la vista dell'aperta campagna sottostante, svariata di poggi e di valli e
                di piani, col mare in fondo, che s'accendeva tutto agli ultimi fuochi del tramonto: vista di tanta
                bellezza, che pareva perfino incredibile che quei due vi potessero passar davanti così, senza neppure
                voltarsi a guardare.
                Giorni addietro il Bandi aveva detto al D'Andrea:
                - Eleonora non sta bene.
                Il D'Andrea aveva guardato negli occhi l'amico e compreso che il male della sorella doveva
                esser lieve:
                - Vuoi che venga a visitarla?
                - Dice di no.
                E tutti e due, passeggiando, s'erano messi a pensare con le ciglia aggrottate, quasi per rancore, a
                quella donna che aveva fatto loro da madre e a cui dovevano tutto.
                Il D'Andrea aveva perduto da ragazzo i genitori ed era stato accolto in casa d'uno zio, che non
                avrebbe potuto in alcun modo provvedere alla riuscita di lui. Eleonora Bandi, rimasta orfana
                anch'essa a diciotto anni col fratello molto più piccolo di lei, industriandosi dapprima con minute e
                sagge economie su quel po' che le avevano lasciato i genitori, poi lavorando, dando lezioni di
                pianoforte e di canto, aveva potuto mantenere agli studii il fratello, e anche l'amico indivisibile di
                lui.
                - In compenso però, - soleva dire ridendo ai due giovani - mi son presa tutta la carne che manca
                a voi due.
                Era infatti un donnone che non finiva mai; ma aveva tuttavia dolcissimi i lineamenti del volto, e
                l'aria ispirata di quegli angeloni di marmo che si vedono nelle chiese, con le tuniche svolazzanti. [...] 
    
            </p>
        
         </div>

    </text>
</TEI>

<!-- 

TESTO DELL'ESERCIZIO: 

Marcare un testo plain text di circa 3000 caratteri a piacere.

● inserire prologo XML
● marcare la struttura usando gli elementi fin qui descritti; in particolare marcare tutti i paragrafi usando <p> 
e la struttura editoriale usando <div>
● verificare che sia ben formato con xmllint
● salvare il file XML su github

Esercizio non riuscito

-->
